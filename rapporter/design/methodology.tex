Då examensarbetets fokus är testning och testbarhet, kommer testdriven
utveckling (TDD) att användas vid implementationen av den nya
funktionaliteten, med vissa inslag från behaviour-driven development
(BDD). Syftet med detta är att få en bild av hur väl detta fungerar i
praktiken, samt vilka svårigheter och utmaningar som finns vid testning
av webbaserade applikationer. Automatiska systemtester kommer att göras
med Selenium och Capybara, unit-tester med RSpec och Jasmine. Själva
implementationen kommer att ske i Ruby och CoffeScript med ramverken
Ruby on Rails 4 och KnockoutJS 3, med MongoDB som DBMS, då detta är de
teknologier som används i det befintliga systemet.\\
